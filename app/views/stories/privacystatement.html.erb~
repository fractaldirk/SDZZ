<h2>Ingrijpen bij reacties</h2>
<p>
Verwijderen van berichten
Het verwijderen van ongepaste berichten komt relatief vaak voor. Dit mag, als het bericht tegen de regels van het forum is. Maar de beheerders hebben wel een bewijslast. Ze moeten zich houden aan de regels die in het reglement zijn vastgelegd. Als daar bijvoorbeeld in staat dat geen reclame mag worden gemaakt, dan mogen ze berichten verwijderen die reclame bevatten. Het reglement mag bijvoorbeeld ook deelname door minderjarigen verbieden.
</p>
<p>
Dat wil niet zeggen dat alles wat niet niet verboden is, dus zonder meer toegestaan is. Een beheerder mag bijvoorbeeld best ingrijpen bij illegale activiteiten, zoals racistische uitlatingen of uitleg hoe een beveiliging van software of muziek te kraken is. Ook als dit niet expliciet in het reglement staat.
</p>
<p>
Verwijderen op verzoek
Soms komt het voor dat een deelnemer zelf vraagt om een bericht te laten verwijderen. Een bericht op een forum is volgens de privacywet een persoonsgegeven, en dat moet worden verwijderd als de betrokken persoon daarom vraagt. Dit blijkt uit de Richtsnoeren privacy op internet (PDF) van het College Bescherming Persoonsgegevens.
</p>
<p>
De enige reden om het te mogen laten staan, is als er een "eigen gerechtvaardigd belang bij publicatie" is. Zo'n belang kan bijvoorbeeld zijn dat door de verwijdering de discussie onbegrijpelijk wordt. In dat geval, zo zeggen de richtlijnen, kun je volstaan met de naam van de plaatser vervangen door [VERWIJDERD] of iets dergelijks. Tenzij de inhoud van het bericht zelf nog informatie over de plaatser bevat, dan zou die informatie moeten worden geschrapt.
</p>
<p>
Zie: <a href="http://www.iusmentis.com/websites/forums/" target='_blank'>website link met standaard policies en regelgeving</a>
</p>
<br />
<%= link_to 'Zuruck jawohl!', story %>
